須菩提謂彌勒菩薩。復有菩薩摩訶薩。於阿僧祇刹土諸佛所而作功徳。一一刹土不可計佛。其般泥洹者。乃從本發意已來。自致阿耨多羅三耶三菩。成至阿惟三佛者。乃至無餘泥洹界而般泥洹者。然後至于法盡。於是中所作功徳。其功徳度無極。及諸聲聞作布施持戒自守爲福
。於有餘功徳自致無餘。諸有般泥洹佛。於其中所作功徳。至有淨戒身三昧身智慧身已脱身脱慧所現身。佛法極大哀。不可計佛天中天所説法。於其法中復學諸所有功徳。乃於諸般泥洹佛所作功徳。都計之合之。勸助爲尊。種種徳中爲極是上。其勸助者。是爲勸助。勸助已
持作阿耨多羅三耶三菩。以是爲阿耨多羅三耶三菩。

